8

quibus valeat mentem vexare mariti , Inde animi caligo et·
magna oblivio rerum , quas modo gessisti. Tamen hoc to-

lerabile si non Et furere incipias ut avunculus ille Neronis
etc. cf. Plaut. Amphitr. IV, 3, 10.

Ac de vita poetae haec exposuisse sufficiat: poemata
vero ab ipso auctore absoluta et limata non esse cuivis qua
par est diligentia legenti patet. Praeterea id testatum re·
liquit Hieronymus in Chronico qui Lucretium aliquot libros
per intervalla insaniae conscripsisse dicit, „quos postea Ci-
cero emendavit.“ Uter autem Ciceronum carmina in lucem
prodiderit , homines docti non consentiunt. Bernhardyus
(Rom. Litteraturgesch. p. 510 not. 398) aliique ex literis
mense Februario anni 700 ad Quintum fratrem datis satis
demonstrari putant , Quintum Ciceronem ‚ hominem studiis
poeticis deditum neque a philosophia alienum, Lucretii car- ·
mina emendasse. Equidem etsi de Quinto Cicerone Lucre·
tii carminum emendatore concedo , tamen ex verbis: ut
scribis , nihil certi effici posse puto. Quid enim rem ita
apud animum informare nos impedit, Quintum Ciceronem
comperisse , fratrem in Lucretii poematis emendandis ver-
sari, ac deinde suum de Lucretio iudicium cum fratre com·
municasse, cui Marcus (epist. ad Quint. fratr. 2, 11) assen-
titur? MunroiuS, qui Marcum Ciceronem Lucretii editorem
esse evincere studet, ipsis Hieronymi verbis potissimum ni-
titur , quem M. Ciceronem L c. dicere vix negari potest.
De Quinto enim carminum Lucretii emendatore rem ita in
vulgus notam fuisse , ut nihil opus esset ‚ ut Hieronymus
Ciceronis praenomen poneret, equidem Lachmanno non cre-
diderim. Attulit praeterea Munroius locum, quo suam de
Lucretii editore sententiam confirmaret, e Plinii epistol. 111,
5: Petis ut libellos tuos in secessu legam, examinemque an
editione sint digni, adhibes preces, adlegas exemplum: ro-
gas etiam , ut aliquid subsecivi temporis studiis meis sub-

